O'zbekiston Respublikasida uzluksiz ta'lim kadrlar tayyorlash tizimining
asosi, ijtimoiy-iqtisodiy taraqqiyotni ta'minlovchi, shaxs, jamiyat va davlatning,
ilmiy-texnikaviy va madaniy ehtiyojlarini qondiruvchi ustuvor soha bo‘lib, ijodkor,
ijtimoiy faol, ma'naviy boy shaxsning shakllanishi va yuqori malakali
raqobatbardosh kadrlarning jadal tayyorlanishi uchun zarur shart-sharoitlarni
yaratadi.
Darhaqiqat, uzluksiz ta'lim jarayoni shaxsning har tomonlama qaror topishi
uchun eng qulay davr sanaladi. Mazkur davrda shaxs fan asoslari hamda kasbhunar ma`lumotlarini o'zlashtiradi, yuksak ma'naviy-axloqiy sifatlarga ega shaxs
va malakali kadr sifatida kamol topib boradi. Unda muayyan dunyoqarash
shakllanadi.
Ma‘lumki, ta`lim – tarbiya insonga borliqni anglash sir asrorlarini tushunish,
tinimsiz rivojlanayotgan dunyoga moslashish, dunyoqarashini shakllantirish,
nihoyat, jamiyatni insonparvarlantirishga hissa qo`shish imkonini yaratadi.Har
qanday davlatning qudrati va rivojlanish darajasini aynan ta`lim tizimi aniqlab
beradi.Davlatning ushbu tizimga munosabati, uning kelajagini belgilaydi.
Bugungi kunda O`zbekiston Respublikasida uzluksiz ta'lim quyidagi ta'lim
turlarini o'z ichiga oladi:
-maktabgacha ta'lim;
-umumiy o'rta, o'rta maxsus ta'limi;
-professional ta`lim
-oliy ta'lim;
-oliy o'quv yurtidan keyingi ta'lim;
-kadrlar malakasini oshirish va ularni qayta tayyorlash;
-maktabdan tashqari ta'lim.
O`zbekiston Respublikasida ta`lim tizimining bunday turlarining har bir
bosqichida bir qator ishlar amalga oshirilmoqda. Bunday ishlarni tarixan qisqa davr
uchun misli ko`rilmagan rivojlanish sifatida baholash mumkin.
Bunday shiddatli rivojlanish bugungi kun uchun yetarlidek ko`rinadi. Lekin,
har qanday yangilik boshqa yangilikning kirib kelishiga turtki bo`ladi.